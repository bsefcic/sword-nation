{
  "head1": "Cum facem asta?",
  "paragraph1": "Proiectul Sports Nation - Pilot este o inițiativă coordonată de Asociația Sword Nation, ce are în vedere dezvoltarea unei metode de lucru cu copii din medii defavorizate, prin sport. Folosim sportul în cadru organizat ca instrument de incluziune socială, îi analizăm beneficiile și limitările, iar apoi punem bazele aplicării acestei metode de lucru. În cadrul parteneriatului cu Furim Institute (Oslo, Norvegia) și în colaborare cu Federația Română de Baschet, Federația Română de Rugby, Federația Română de Scrimă și instituții de învățământ din toată țara, selectăm 50 de copii din medii defavorizate și le monitorizăm evoluția de-a lungul a 12 luni de practicare a sportului în regim susținut.\n",
  "paragraph2": "50 de copii cu acces limitat la educație alternativă, din medii insuficient deservite, sunt primiți cu brațele deschise în familia sportului de performanță, o familie fără granițe și fără bariere.",
  "paragraph3": "Cei 10 antrenori ai copiilor, selectați de către Federațiile de specialitate, iau parte la o serie de workshop-uri pe tema \"Sportul ca instrument de incluziune socială\" concepute și facilitate de dr. Alina Anghel, psiholog sportiv COSR și prof. Max Myklagard, Director Executiv Furim Institute.",
  "paragraph4": "Cu sprijinul Federațiilor Române de Baschet, Rugby și Scrimă, cei 50 de copii au șansa de a practica una din cele trei discipline sportive.",
  "paragraph5": "De-a lungul implementării proiectului, toți beneficiarii direcți și indirecți contribuie la dezvoltarea metodei de lucru Sports Nation, prin feedback constant. Formularele de feedback sunt concepute și adaptate pentru fiecare categorie de beneficiari în parte - copii, părinți, profesori și antrenori de experți pedagogi, psihologi și sociologi. Datele cu caracter psihologic și sociologic sunt analizate de experți independenți și de echipa Sword Nation, iar rezultatele obținute stau la baza Broșurii Sports Nation. Broșura reprezintă un material fizic și digital de promovare a metodei Sports Nation de incluziune socială prin sport, aplicabil în orice context social și pentru orice sport și stă la baza dezvoltării ulterioare a metodei și implementării ei la scară largă. Lansarea Broșurii Sports Nation este programată pentru luna octombrie 2022, în prezența invitaților, partenerilor și colaboratorilor care au făcut posibil acest proiect.",
  "paragraph6": "Proiectul este derulat de Asociația Sword Nation în parteneriat cu FURIM Institutt și beneficiază de o finanțare în valoare de 47.648 euro, prin programul Active Citizens Fund România, finanțat de Islanda, Liechtenstein și Norvegia prin Granturile SEE 2014-2021. Conținutul acestui website nu reprezintă în mod necesar poziția oficială a Granturilor SEE și Norvegiene 2014-2021; pentru mai multe informații accesați www.eeagrants.org. Informații despre Active Citizens Fund România sunt disponibile la www.activecitizensfund.ro."
}
